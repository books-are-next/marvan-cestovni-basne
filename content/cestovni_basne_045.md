---
contentType: prose
---

\* \* \*

Kde jste mí andělé

> když tu čekám jak mělo se stát  
> už sám  
> jen s láskou k sobě  
> a jak ta bílá stropní světla na mě zírají  
> není jí zázračně moc  
> stačí jen tak tak abych se neoběsil  
> na hlasech které už nejsou  
> na vlasech které mlčí  
> jako drobné sošky na psacích stolech mého světa  
> v dětství jsem je viděl živé  
> kde jste moji andělé kde teď jste  
> když mi začíná vypadávat z rukou svět  
> kde jste abyste ničili  
> ve vzduchu zůstane jen trocha hudby jako zapomenutý nábytek  
> kde jste mí hrdinové v řetězci záblesků kterému se říká JÁ  
> není tu ani žádná žena  
> nenechte mě jít ji hledat
