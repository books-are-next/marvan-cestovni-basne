---
contentType: prose
---

\* \* \*

Uřízl jsem ten keř před oknem

> co vypadal jako vlasy  
> abys viděla na vrch Vysoký ostrý  
> táhl jsem dva pahýly dolů zahradou  
> jako ten třetí  
> necítil dotek světa jako vždycky  
> dotek letního rána ani jako sen  
> jen vzpomínka na jakési vyprávění o snu  
> uřízl jsem tedy ten keř jak jsi chtěla  
> protože tu teď nejsi  
> a já si tě chtěl připomenout  
> a taky připomněl těma šílenýma očima ze tmy  
> tam kde v houští svítí dva čerstvé pařízky
