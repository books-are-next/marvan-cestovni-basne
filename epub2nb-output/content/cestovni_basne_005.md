---
title: ''
contentType: prose
---

\* \* \*

Zas je tu prostor plný snů

_černá skříň  
s křídly která hoří  
zase jsou tu sny plné cest  
plné chráněných míst  
kam vyrážíme zas a znovu  
já a moji přátelé  
zas je tu to napětí  
chvění vzduchu  
aby vše prasklo  
a zemřelo  
bez vysvětlení  
pána noci pána dne pána prostoru  
a celého davu takových a dalších blbů  
kteří se motají uvnitř i vně  
zas je tu prostor plný snů  
kovaný do tvaru štěstí i bolesti na špičce srdce  
slov  
která nic neznamenají  
a proto jsou tak drahocenná  
pro nás v zásvětí kterému říkáme život_
