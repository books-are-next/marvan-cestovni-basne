---
contentType: prose
---

\* \* \*

Nerozsvěcuj

> včera jsme se zase pohádali  
> pak seděli u večeře a všem třem nám tekly slzy  
> jako když teď venku prší  
> i když protější střecha je tak zářivá  
> nedokážeme  
> prsty se dotýkají povrchů že už je jejich paměť plná  
> dodržet záměr slib Kristiánovi  
> že už nebudeme  
> včera jsem se zase pohádali  
> vítr foukal celý večer cítil jsem jasně jeho nárazy  
> ale nic se nepohnulo  
> a dnes padají stromy jako v němém filmu  
> ostrý vzduch odděluje oblaka a louže  
> hlavou ponořeni v modré zemi  
> chodíme sem a tam  
> kroužíme  
> bláto stoupá k nebi  
> jako mrznoucí křišťál
